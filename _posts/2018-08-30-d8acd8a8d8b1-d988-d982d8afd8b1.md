---
id: 21
title: جبر و قدر
date: 2018-08-30T09:36:45+00:00
author: Xarf
layout: post
guid: https://chashm-e-afreen.000webhostapp.com/?p=21
permalink: '/2018/08/%d8%ac%d8%a8%d8%b1-%d9%88-%d9%82%d8%af%d8%b1'
categories:
  - Manzoomat
  - Urdu Poetry
tags:
  - Muhammad Rehan Qureshi
---
<span style="font-family: nastaliq;">کون پھر سینۂ مجروح میں ہے رقص کناں؟</span>  
<span style="font-family: nastaliq;">کون سا رمز ہے جو آج کھلا ہے مجھ پر؟</span>  
<span style="font-family: nastaliq;">آج پھر خواب میں اک شخص نے رکھا ہے قدم</span>  
<span style="font-family: nastaliq;">کیوں مری ذات بغاوت پہ اتر آئی آج؟</span>  
<span style="font-family: nastaliq;">کس نے پھر شعرِ نظیری سے کیا دل بے چین؟</span>  
<span style="font-family: nastaliq;">کس نے پھر میری نظر موڑ دی پیچھے کی طرف؟</span>  
<span style="font-family: nastaliq;">یعنی اک معرکۂ کفر و مسلمانی پر</span>  
<span style="font-family: nastaliq;">کس نے پھر جبر سے یہ مجھ سے کہلوایا آج؟</span>  
<span style="font-family: nastaliq;">“فرض و سنت بتماشائے تو از یادم رفت</span>  
<span style="font-family: nastaliq;">پردہ بر روی فگن یا زمن ایمان مطلب”</span>  
<span style="font-family: nastaliq;">فرض ہے تیری محبت میں امر ہو جانا</span>  
<span style="font-family: nastaliq;">اور سنت ترا سامانِ نظر ہو جانا</span>  
<span style="font-family: nastaliq;">اپنی قدرت کا تماشا نہ دکھاؤں تجھ کو؟</span>  
<span style="font-family: nastaliq;">یاد رکھ کر بھی میں اب بھول نہ جاؤں تجھ کو؟</span>  
<span style="font-family: nastaliq;">ہاں نظر آج ترے رخ پہ ہی مرکوز رہی</span>  
<span style="font-family: nastaliq;">لیک دل دوز رہی اور نگہ سوز رہی</span>  
<span style="font-family: nastaliq;">شیخ و ناصح کی وعیدوں کا نہیں تھا یہ اثر</span>  
<span style="font-family: nastaliq;">میری قدرت ہےنہیں جس کی کوئی تجھ کو خبر</span>  
<span style="font-family: nastaliq;">میرے افکار نے بخشا ہے مجھے ذوقِ نظر</span>  
<span style="font-family: nastaliq;">ہر گھڑی میرا مقدر ہے پشیماں ہونا</span>  
<span style="font-family: nastaliq;">اپنے آپ ایک خطا ہے مرا انساں ہونا</span>  
<span style="font-family: nastaliq;">اور کوئی بھی خطا مجھ سے نہ ہو پائے گی</span>  
<span style="font-family: nastaliq;">خندہ زن ہے کوئی تشریکِ جلی پر میری</span>  
<span style="font-family: nastaliq;">بخش دیتا ہے مجھے سادہ دلی پر میری</span>

<span style="font-family: nastaliq;">محمد ریحان قریشی</span>